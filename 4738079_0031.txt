18

describitur, ut sit monometer trochaicus cum anacrusi et
Ithyphallicus.²) Favent huic divisioni caesurae, quae semper
· et in prima aut secunda arsi versus Ithyphallici et in prima
arsi monometri antecedentis positae sunt. Excipiendus est
versus secundus frg. 74, in quo caesura post secundam arsin
monometri et post primam Ithyphallici in iuncturam voca-
buli compositi cadit, qui vero versus, si iambicam mensuram
sequimur, omni caesura vacat. Tribrachys semel in prima arsi
Ithyphallici admissus est. Saepissime etiam diaeresis post
monometrum exstat, ut frg. 363 813 74, 1.

Tetrameter acatalectus occurrit in fragmentis hymni in
Dioscuros 12, 1 et 13, quorum alter cum diaeresi, alter
sine diaeresi positus est. Cuius metri Alcmanem inventorem
laudare fortasse licet, quum quidem, quantum ex veterum
scriptis patet, primus eo usus fuerit.

Tripodia acatalecta versum constituere videtur frg. 86, 1;
in versum coniungitur cum tripodia catalectica in fragmentis
hymni in Iovem Lycaeum, cuius strophae tertium versum
efficit. cfr. frg. 1, 3 ; 4; 6; 7. Priscianus hunc versum trimetrum
iamb. catal. appellat, 2) cuius quarto loco modo iambus modo
spondeus positus sit. Sed recte Bergkius, quum ceteri qui
exstant Alcmanis trimetri hoc loco semper iambum purum
servaverint, ex duabus tripodiis eum consistere cognovit. ³)
Praeter ea quae attuli metra generis iambici Alcmanius ap-
pellatur a Servio 4) trimeter qui vocatur brachycatalectas,
quae pentapodia a poetis lyricis posterioris aetatis haud saepe
usurpata est. ⁵)

Longe frequentissimus in Alcmanis fragmentis est usus
numeri dactylici, cuius etiam metra complura nomen eius
gerunt. Singula breviter percurram.

¹) cfr. Munk‚ Metrik p. 62.
²) de metr. Com. p. 1328.

3) Poet. lyr. p. 819.
⁴) Centim. p. 1818. cfr. Mar. Victor. p. 2591.

⁵) cfr. Munk p. 64.

