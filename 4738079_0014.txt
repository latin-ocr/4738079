PRAEFATIO.

vSi de aliqua. parte litterarum Graecarum, de poesi lyrica,
quamquam eius historiae evolvendae viri docti magnopere
studuerunt, sententiae et dubiae et falsae circumferuntur.
Cuius rei quum praecipua causa paucae exiguaeque poetarum
lyricorum reliquiae sint, tamen qui ipsa veterum auctorum
scripta rursus perlustrare non recusaverit, certe nonnulla
de singulis poetis corrigenda et addenda inveniet. Imprimis
hoc de Alcmane dicendum est. 1) Quam ob rem non quidem
omnes de eo quaestiones absolvere audeo, sed paucas ma-
xime dubias pro viribus accurate explicare mihi in animo
est. Itaque primum de aetate Alcmanis, deinde de metris
disputabo, tertio cuius. Graecorum nationis indolem et in-
genium eius poesis prae se ferat, quaeram.

Quibus in conscribenda hac commentatione usus sim
auxiliis, suis locis indicavi,

Numeros fragmentorum ex Bergkii Poetar. lyr. Graec.
edit. III. p. 818—870 notavi.

¹) Welckerus, qui primus fragmenta Alcmanis collegit et brevem
de vita et scriptis commentationem addidit (Giessen 1815), ipse fatetur,
novam de Alcmanerdisputationem non esse supervacaneam. cfr. Welck.
Kleinere Schriften I p. 220.

