46

 

Supra Alcmanis carmina fabulis mythologicis abundare
diximus. 1) Quod ipsum si ingenio Spartanorum, qui fabulis
antiquis plus quam suorum temporum memoria delectabantur,²)
optime convenit, etiam magis quae de natura deorum et de
ratione inter deos et homines atque conditione sententia eius,
ex fragmentis cognoscitur, Laconicis poetis eum adnumerare
cogit. Unum illud fragmentum, quod de Fati genealogia
nobis servatum est: 3)

(Τύχα) Εὐνομίας τε καὶ Πειθοῦς ἀδελφὰ
καὶ Προμαθείας θυγάτηρ,
religionem declarat quam prorsus diversam ab Homeri cy-

clicorumque poetarum fabulis! Cui si comparamus frg. 16.
Pag. 11,2 sq.:

...Ἔστι τις σιῶν τίσις·
Ὀ δ’ ὄλβιος ὅςτις εὔφρων
ἁμέραν ὄιαπλέκει....

quam honesta de deorum animo et ingenio, de fortuna ho-
minum cognitio paucis his verbis elucet! Notum est, hanc
religionis commutationem et emendationem, quae Paullatim
per totam Graeciam valebat, ex cultu Apollinis, generosissimi
deorum Graecorum, enatam esse.4) Qui cultus quum apud
nationes Doricas et imprimis apud Lacedaemonios primum et
maxime floruerit atque viguerit, ⁵) apud eosdem honestiorem
illam et emendatam religionem primum valuisse, indeque Alc-
manem eam sibi induisse, consentaneum est.

Etiam simplex illa et interdum aspera verborum sen-
tentiarumque natura, quae pluribus fragmentis perspicitur,

 

¹) cfr. p. 39. - cfr. frg. ὃς 9; 10; 103—111 et'c.
²) cfr. Mueller, Dorer Π, p. 376.
³) frg. 62.

⁶) cfr. Mueller, Dorer I. p, 346. Preller, Mythol.1. p. 215. Ul-
rici 11. p. 16. - ·

⁵) cfr. Mueller Ι. p. 200. Hoeck II. p. 33 sq.

