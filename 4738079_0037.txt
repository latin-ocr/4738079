24

poesis generibus in choricam novos numeros et ordines in-
duxerit, sed et ipse invenisse putandus sit. Neque tamen
minus meriti et laudis inde petiit, quod in componendis ex
hac quasi materia metrica et adornandis strophis maximos,
si poetas priores respicimus, progressus fecit, Nam quum
carminum choricorum ante Alcmanem poetas partes quasdam
et pericopas distinxisse constet, id quod coniuncta saltatione
requirebatur, attamen metricam partium divisionem agnoscere
non possumus. Erant carmina κατὰ στίχον quae vocantur com-
posita, ita ut nullo indicio rhythmico, ubi finis pericoparum
esset, significaretur. Eiusmodi carmina etiam Alcmani scrip-
torum veterum testimoniis tribuuntur, quae strophas eius
isometricas commemorant. Ita Hephaestion21) Ἀλκμὰν καὶ
ὅλας στροφὰς τούτῳ τῷ μέτρῳ (tetram. dactyl. acatal.) κατε-
μέτρησεν. Horum quoque carminum pericopas distinctas esse
videmus, non tamen ratione metrica, sed sive tibiarum fidium-
que cantu sive alio modo. Id quidem non despiciendum vi-
detur esse, quod Ulricius affirmat‚2) Terpandrum primum
strophas musicas construxisse, i. e. finem pericoparum car-
minis κατά στίχον compositi, quae metris non erant definitae,
modo musico descripsisse. Metricarum vero stropharum iu-
ventio Alcmani tribuenda est, quamquam etiam in hac re
eum* dici possit Archilochum, qui epodis et metro elegiaco 3)
speciem quandam stropharum, quae apud Alcmanem quoque
occurrit, excoluerit, imitatum esse.

Huc referendum est metrum quod dicitur Alcmanium,
ex Horatii carminibus notum, in quo versum heroicum ut
epodus tetrameter dactylicus sequitur. Aliam huiusmodi stro-
pham puto eam, quae est in hymno in Iovem Lycaeum

¹) Enchirid. p. 40. cfr, frg. 45. — Idem legitur apud Maxim. Pla-
nud. V. p. 510. ed. Walz.

²) ΙΙ. p. 347.

³) cuius inventionem ei a nonnullis tribui Plutarchus narrat de mus.
p. 21, 3. cf1. Liebel p. 28.

