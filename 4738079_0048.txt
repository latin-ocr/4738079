35

Iam eo disputationis venimus, ut quae sint Alcmanis
de metrica arte merita, plane perspexerimus. Si igitur ex-
posita breviter strictimque licet repetere, poeta noster non
solum nova metra et invenit et ex aliis poesis generibus in cho-
ricam induxit, sed etiam eam, quae optime lyricis carmini-
bus convenit, formam primus usurpavit, systemata dico et stro-
phas maioris minorisve spatii. Hanc strophicam carminum
descriptionem Plutarchus respicere videtur illis verbis: ¹) ἔστι
δέ τις καὶ Ἀλκμανικὴ καινοτομία (intell. ῥυθμοποιίας), id quod
ex verbis quae addit : καὶ Στησιχόρειος aperte elucet. In eodem
enim capite quum antea, quid Terpander, cuius carmina κατὰ
στίχον composita fuisse constat, novaverit, postea, ut dixi,
Stesichori commemoret καινοτομίαν, quae epodorum usu con-
tinetur,²) de Alcmanis inventione rhythmica, qualis fuerit,
nemo potest dubitare. Nam inter compositionem κατὰ στίχον
et plane perfectam illam chorici carminis formam, quae con-
stat ex stropha, antistropha, epodo, quid aliud esse potest,
quam solus stropharum usus sine epodo, cuius profecto nul-
lum in Alcmanis fragmentis vestigium invenitur. Esse autem
artem metricam vere perfectam eo, quod Alcman novavit,
Plutarchi verbis, quae ad locum laudatum addit: καὶ αὐταὶ
(sc. καινοτομίαι) οὐκ ἀφεστῶσαι τοῦ καλοῦ plane apparet.

Metricis his inventionibus etiam musicas contineri, et
e contextu capitis Plutarchi, quod laudavimus,3) evincitur,
neque qui arctissimi vinculi, quo ars musica poesi lyricae
coniuncta fuerit apud Graecos, rationem habet, unquam in-
fitiabitur. Attamen quid de musice Alcman meruerit, quum
huius artis apud Graecos historia nondum satis sit explicata
et aperta, statui non potest. Tres autem modi musici tum
in Graecia noti, Dorius, Lydius, Phrygius, quos Boeckhius
primitivos appellat,4) omnes ab Alcmane usurpati sunt. Do-

¹) de mus. c 12. p. 10,12.

²) cfr. Bode II b. p. 75. Welck er, Kleinere Schriften 1. p 165} sq
3) de mUS. c. 12.

⁴²) de metr. Pind, p. 214.

