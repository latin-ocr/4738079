6

 

Haec sunt quae ex veterum scriptis pro tuenda nostra
sententia afferri possunt haud levia certe testimonia neque
quae facile evertantur; 1) sed audiamus etiam oportet, qui-
busnam argumentis altera sententia ab adversariis defen-
datur. In eodem Eusebii Chronico etiam ad Olymp. XLII.
2 (610) Alcman refertur, ubi haec leguntur: ²) Ἀλκμὰν κατά
τινας ἐγνωρίζετο, quod Hieronymus vertit:³) Alcman ut qui-
busdam videtur agnoscitur. Cuius loci auctoritas iis quae
addita sunt verbis κατά τινας (ut quibusdam videtur) multo
minuitur, quum neque Eusebium neque Hieronymum ei nar-
rationi assensos esse nec tam pro certa·quam supra allatam
habuisse, ex ipso verborum contextu appareat. Auctores ve-
teres, quorum ex scriptis Eusebius de Alcmane chronologiam
hausit, ipsi inter se dissensisse videntur, qui autem priorem
sententiam tuentur, eos ut magis certos et fidos testes eum
secutum esse in promptu est. Ad explicandam hanc scrip-
torum dissensionem variae possunt rationes afferri. Quum
Alcman, quem admodum senem mortuum esse constat,4) per
maximam partem saeculi septimi floruerit, alius alium annum
potuit statuere, et qui priorem temporis notationem a iuven-
tutis initio, alteram ab anno mortis repetitam esse dixerit,

 

¹) Aliud maioris quam adversarii volunt aetatis testimonium exsi-
steret, si in fragmento Alcmanis nuper reperto (Bergk, Poet. lyr. Gr. ΙΠ.
p. 1379 sq. ed. 111.) p. II. 14 lectio Γύγου, quam reliquiae litterarum
monstrant, probari posset. Sensus hic esset, conferri virginem a poeta
laudatam cum celere Gygis equo, quam comparationem, nisi vivum Gygem
et in conspectu omnium eius equum statuamus, languidam esse, quis est
quin sentiat? Atqui Gygem Olymp. XXXIII Olympiae stadio vicisse ve-
teres tradiderunt (cfr. Corsini, Fast. Att. III. p. 53); qua de causa, si
teneri posset haec scriptura, carmen ipsum haud multo post conditum'
esse recte concluderemus. Sed lectio Γύγου repudianda est, quum neque
in Alcmanis reliquiis neque in ullo dialecti doricae vel aeolicae scriptore
exemplum huius genitivi formae ου inveniatur. cfr. Ah rens, de ling.
Gr. dialect. Ι. p. 111.

2) p. 90. ed. Schoene.
³) p. 91. 111 versione Armenia haec linea. omissa est.

4) cfr. frg. 26.

