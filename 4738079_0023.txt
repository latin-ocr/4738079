10

 

spectare nemo est quin videat. Quae res non tantum insti-
tutione gymnopaediorum ceterorumque ludorum, quae huic
catastasi annexa est, 1) satis evincitur, quum saltationes his
ludis coniunctae tibiis accinentibus fierent,²) sed etiam car·
minum generibus, quae a singulis qui enumerantur poetis
colebantur, hyporchematis, nornis auloedicis, elegiis, dilucide
apparet. ³) Quod si constat, nen minus in promptu est, di—
versas eos artis auloedicae partes secutos esse atque coluisse. .

Dum Thaletas, Xenodamus, Xenocritus poetae paeanum et
hyporchematum nominantur,4) Polymnesto nomorum auloe-
dicorum compositi0,⁵) Sacadae elegiarum et artis auleticae
cultus ⁶) tribuitur. Unde quum ordo hic sit: Thaletas‚ Xe-
nodamus, Xenocritus —— Polymnestus — Sacadas, Plutarchum
non ex temporum ratione, id quod interpretes nonnulli af-
firmant,⁷) sed ex diversis quas sequebantur artis musicae
et poeticae partibus eos recensuisse satis certe coniicitur.
Ergo Polymnestum Xenodamo et Xenocrito inferiorem esse,
ex eo, quod post illos enumeratus sit, colligere falsum est.
Neque minus hos quinque poetas, qui artem auleticam, sed

alius aliam partem perfecerunt, ea sola causa, quod simul .

nominentur, ad eadem omnes tempora referre temerarium
est, praesertim quum ex ipsis verbis, quae Glaucus de sin-
gulorum aetate adiungit, contrarium intelligatur. Apertis
enim verbis Thaleta Xenocritum posteriorem fuisse testatur 3 8)

 

¹) Plut. de mus. c. 9. p. 7, 19.
²) Muller, Dorer ΙΙ. p. 331. Hoeck III. p. 381.

³) Plut. de muS. c, 9. et 10. p. 7 sq. — cfr. Hoeck III. p. 347.
Bode Ha. p. 166, Athen. I. p. 16.

⁴) Plut. de muS. c, 9. p. 7, 23 clto p. 8. 10 sq. et 20 sq. — cfr.
de Thaleta Hoeck III. p. 339, de Xenodamo Athen. I. p. 15, de Xeno-
crito Boeckh, Explicat. Pind. p. 197.

⁵) Plut. de mus. c. 10. p. 8, 16.

⁶) ibid. c. 8. p. 7, 26.

⁷) Hoeck 111. p. 378. Volkmann, Plut. de mus. p. 89.

⁸) c. 10. p. 9, 2: πρεσβύτερον δὲ τῇ ἡλικίᾳ φησὶν ὁ Γλαῦκος
Θαλήταν Ξενοκρίτου γεγονέναι.

