42

 

χορηγός,1) quod ad v. 10 adscriptum est, probatur. V. 15
alius personae est, fortasse virginis antea celebratae, quae
nimias laudes poetae interrumpit et versibus 16—25 Age-
sichorae pulchritudinem praedicat. Versus 26—29,2) quibus
duae virgines antea nominatae simul laudantur et astro per
noctem fulgido comparantur, a toto choro dictos esse, ex
numero plurali ἁμῖν (v, 26) et εἰκάζουσιν (in scholio addito in
fine columnae ΙΙ.) concludendum est. De sequentibus strophis,
quum nimis mutilatae sint, nihil certi erui potest. Sed ut
ad propositum redeam, id quoque ex iis, quae de hoc car-
mine dixi, concludendum est, Alcmanem mori Lacedaemo-
niorum, omnia cantica per choros agere, etiam in iis car-
minum partibus, quibus argumento et sententiis Lesbiaco-
rum poetarum poesi propinquus est, indulsisse.

Eadem natura Laconica occasionibus carminum et ar—
gumento comprobatur. Ut omnis vitae ratio et institutio apud
gentes Doricas et imprimis apud Spartanos in publico et
foro versabatur, quum vita privata et domestica pro viribus
opprimeretur, ita poesi lyricae, id quod iam apparatus chori
postulabat, a rebus et factis publicis, quae ad omnes per-
tinebant, argumenta erant repetenda.³) Sacra deorum, cer-
tamina iuvenum virginumque, epulae, nuptiarum solemnia
carminibus poetarum celebrabantur; alia poesis lyrica, quae
res privatas et domesticas praedicaret, Spartae non coleba-
tur. Quam ob rem Alcmanis quoque carmina,4) quantum
eorum ratio et natura ex fragmentis cognosci potest, a re-
bus publicis exordium capiunt. Magna pars generi hymnorum
tribuenda est, quorum maxime celebrati illi in Iovem Ly-

 

¹) de vocabulo χορηγός cfr. Athen. XIV. 633 A.

²) non ut Bergkius ad hunc locum affirmat, VV. 22—29, id quod
demonstratur lineola, quae in manuscripto inter VV. 25 et 26 interpo-
sita est.

³) cfr. Mueller, Dorer ΙΙ. Ρ, 363. Ulrici ΙΙ. p. 68.

⁴) Sex libros Suid. S. v. commemorat; de eo, quod addit: καὶ Ko-
λυμβώσας cfr. Meineke, Fragment. cornicor. Graecor. Ι. p. 101.

