25

(frg. 1—11); quam Bergkius in tria cola distinguit31) con—
stat vero ex heptametro dactylico, quem Alcmanis esse supra
diximus,²) et duabus tripodiis iambicis, quarum altera cata—
lectica exitum lenem et aptum efficit. Brevium harum si ita
licet nominare stropharum plures, id quod ad finem choricae
actionis necessarium est, in maiores pericopas coniunctae
erant, quarum tamen finis metrice nou erat descriptus. Quem
modum componendae strophae ab Archilocho inventum Alc-
man primus in carmina chorica induxit, certe nemo, qui
ante eum in poesi Doriensium chorica hoc novaverit, afferri
potest. Attamen si Alcman in hoc stetisset, iure eum inven-
torem strophae laudare non possemus. Sed primo quasi iam
adspectu ex fragmentis longius processisse cognoscitur. Prae-
ter ea enim quae diximus carmina κατὰ στίχον aut ex disti-
chis composita non solum systemata metrica, sed etiam quas
strictiore nomine vocamus strophas lyricas invenimus. Quae
rhythmorum formae quia choricae poesi propter coniunctam
melodiam et saltationem maxime aptae atque accomodatae
et a poetis choricis postea solae sunt usurpatae, non per-
peram Clemens Alexandrinus Alcmanem , qui primus iis usus
sit, inventorem chori, quem sine dubio non ignorabat ante
Alcmanem fuisse, praedicat dicens:·⁹’) Χορείαν Ἀλκμὰν Λακε-
δαιμόνιος sc. ἐπενόησεν. Neque minus optimo iure in canone
quem vocant poetarum lyricorum Alexandrino primum locum
obtinet, quum formam illam carminum, quam a Pindaro,
Simonide, aliis magis tantum excultam et ornatam etiam-
nunc admiramur, primus creaverit. Quamobrem profecto
operae pretium est, neque parvae et voluptati et utilitati,
qua ratione ipse auctor systemata et strophas composuerit,
cognoscere paucisque describere.

¹) cfr. Bergk ad frg. 1.
²) cfr. p. 20.
³) Stromata Ι, 16. p. 365 ed. Potter.

