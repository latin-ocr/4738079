11

 

idem de Polymnesto loco Pausaniae supra laudato ¹) demon-
stratur. Itaque ex Sacadac aetate, qui circa Olymp. XLVIII
floruit,²) perverse ceteri quoque eidem aetati adscribuntur.
His in universum disputatis, unumquod restat, ut Thaletae
aetatem ex iis quae Glaucus tradidit indiciis constituere co-
nemur eamque probemus opinioni nostrae de temporibus Alc-
manis non repugnare, difficile non est. Hoc enim solum aperte
dicit, Thaletam post Archilochum natum esse. 3) Quum igitur
Archilochum iam ab Olymp. XV floruisse satis certum sit,4)
Glauci verbis omni ex parte satisfaciet, qui Thaletam circite-r
viginti post annis inde ab Olymp. XX floruisse statuerit.
Adventum eius in Peloponnesum atque constitutionem mu-
sicam, quantum ab eo facta est, ut circa Olymp. XXV po-
namus, ca imprimis causa commovemur, quod in Chronico
Eusebii institutio gymnopaediorum, quae catastasi huic a, Plu-
tarcho adiungitur, ⁵) ad idem fere tempus, ad Olymp. XXVII
adscripta est.⁶) Thaletae superstes erat Polymnestus, quum
Lacedaemoniis eum carmen in Thaletam fecisse a Pausania
traditum sit37) aliud ex hoc Pausaniae loco colligi potest
nihil. Itaque quominus eum aequalem Thaletae nonnullis
annis minorem circa Olymp, XXVII fuisse dicamus, nescio
quid impediat. Aequalis autem Polymnesti Alcman fuit. Nam
quod Alcman in carminibus Polymnesti mentionem feeerit,8)
ex eo nihil sequitur nisi ut Polymnestus non post Alcmanem

 

¹) cfr. p. 8. not. 4.

²) cfr. p. 9. not. 4.

a) Plut. de mus, c. 10. p. 8, 21: Γλαῦκος γὰρ μετ’ Ἀρχίλοχον
φάσκων γεγενῆσθαι Θαλήταν.

⁴) cfr. Liebel, Archilochus p. 5. sq.

⁵) cfr. p. 10.

ὓ) p. 86. ed. Scho ene. — cfr. quae Hermannus de tempore insti-
tutionis Gymnopaediorum, quaeque Thaletas novaverit, acute et diligen-
ter conscripsit Antiquit. Lacon. p. 87 sq.

⁷) Ι. 14, 3.

⁸³) cfr, Plut. de mus. c. 5. p. 5, 24: τοῦ δὲ Πολυμνήστου καὶ
Πίνδαρος καὶ Ἀλκμὰν οἱ τῶν μελῶν ποιητὰὶ ἐμνημόνευσαν.

